Fiecare sistem de operare are un mod propriu de organizare și exploatare a informației stocate pe suporturile de memorare fizice. Principiile, regulile și structurile care realizează acest lucru compun sistemul de fișiere caracteristic sistemului de operare respectiv.

In general, din punctul de vedere al utilizatorului, sistemele de fisiere prezinta o organizare bazata pe conceptele de fisier si director (catalog). Fisierele sunt entitati care incapsuleaza informatia de un anumit tip, iar directoarele grupeaza in interiorul lor fisiere si alte directoare. Orice fisier sau director poate fi identificat prin numele sau, indicat in mod absolut, ca nume de cale sau relativ, fata de directorul curent.

In cazul discurilor fixe (hard-disk-uri) informatia se memoreaza folosind proprietatile magnetice ale acestora. In cazul unitatilor fixe de tip SSD (Solid State Drive) informatiile se stocheaza folosind diferite tehnologii de memorie FLASH.

Hard-disk-ul contine in interior mai multe platane ce pot memora informatie, iar discheta este formata dintr-un singur disc flexibil (cu ambele fete magnetizate). O fata a unui disc este impartita in piste, care sunt cercuri concentrice in care poate fi memorata informatia. Pistele sunt impartite la randul lor in sectoare, un sector memorand o cantitate fixa de informatie (de obicei 512 octeti). Citirea si scrierea informatiei pe un disc se face la nivel de  blocuri de date. Un bloc (cluster)  poate fi format dintr-un singur sector (cum se intampla la dischete) sau din mai multe (ca la hard-disk-uri). In cazul unitatilor SSD notiunile de piste si sectoare dispar dar in continuare citirea si scrierea informatiei se face la nivel de bloc.

Un hard-disk poate fi impartit de utilizator in partitii, fiecare partitie comportandu-se, la nivel utilizator, ca un disc de sine statator. Partitia memoreaza sistemul de fisiere, de unde rezulta ca pe acelasi disc fizic pot fi intalnite mai multe sisteme de fisiere. Pentru calculatoarele personale obisnuite (PC), informatiile referitoare la partitii se memoreaza la inceputul discului, in asa-numita tabela de partitii. Aceasta contine 4 intrari in care memoreaza pozitiile, dimensiunile si tipurile partitiilor de pe disc. Partitiile memorate tabela de la inceputul discului se numesc partitii primare, care pot fi, evident, cel mult 4 la numar. Este posibil, insa, ca in interiorul oricarei partitii primare sa se creeze cate o noua tabela de partitii, referind partitii care fizic se afla in interiorul partitiei curente si care se numesc partitii extinse.

